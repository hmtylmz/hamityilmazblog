---
title: 'CloudFront ile SSG Site Deploy Etme Rehberi'
date: 2025-10-13T23:32:14Z
lastmod: '2021-02-01'
tags: ['ssg', 'aws', 'cloudfront', 's3', 'route53', 'iam', 'acm', 'github', 'actions', 'devops', 'next-js']
draft: false
summary: 'AWS CloudFront ve S3 kullanarak statik site deploy etme adımları. Route 53, ACM sertifikası, IAM yetkileri, S3 bucket ayarları, ve GitHub Actions ile otomatik dağıtım.'
layout: PostSimple
bibliography: references-data.bib
---

# Ben Kimim? Modern Köle mi, Hiç Kimse mi?

Bir arkadaşım bana, "İşin ve hobilerin hariç, sen kimsin?" diye sorduğunda bir an durup kaldım. Bu sorunun cevabını hâlâ düşünüyorum. Hayatımda daha önce böyle bir soruyla karşılaşmamıştım. Kendimi hep "yazılımcıyım" ya da "kitap okumayı severim" gibi ifadelerle tanımlardım. Ama fark ettim ki bunlar benim kim olduğumu değil, neler yaptığımı anlatıyormuş.

Bugün modern dünyada insanları sosyal medyadaki takipçi sayılarıyla değerlendiriyorlar. Ben ise hayatım boyunca sosyal medyada çok aktif olmadım. Bu durumda modern dünyanın gözünde "hiç kimseyim" sanırım.

Bir insanın takipçi sayısı, işi veya hobileri onun kim olduğunu tanımlamaz. Bence önemli olan, bir insanın hayattaki amaçlarıdır. Sen bu dünyada ne yapmak istiyorsun? Neler başarmak istiyorsun?

Ben, fare yarışından kaçıp finansal özgürlüğe ulaşmak isteyen biriyim. Bu yolda adımlar atmak istiyorum. Lokasyona bağımlı olmadan dünyanın birçok yerinde vakit geçirmek, belki kısa süreliğine farklı yerlerde yaşamak istiyorum. Yani, günümüz terimleriyle bir "dijital göçebe" ya da "yeni zengin" olmak istiyorum.

Sanırım kendimi şöyle tanımlayabilirim: Problem çözmeyi seven, hayattan büyük beklentileri olmayan, içe kapanık, çoğu konuda gri düşünen, kırmızı çizgileri az, farkındalığı belli oranda yüksek bir modern köleyim.

> Kendinize dayattığınız herhangi bir çerçeve, yöntem veya etiket, size bir açılım sağlayabileceği gibi, bir kısıtlamaya da dönüşebilir.  
> – *The Creative Act: A Way of Being, Rick Rubin*

