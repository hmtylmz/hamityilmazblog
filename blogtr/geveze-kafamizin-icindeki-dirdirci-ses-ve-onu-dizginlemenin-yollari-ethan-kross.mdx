---
title: 'Geveze, Kafamızın İçindeki Dırdırcı Ses ve Onu Dizginlemenin Yolları - Ethan Kross'
date: 2025-12-10T12:32:14Z
lastmod: '2021-02-01'
tags: ['kitap', 'psikoloji', 'kişisel-gelişim', 'zihin', 'geveze', 'ethan-kross']
draft: false
summary: 'Bu yazıda, Ethan Kross’un “Geveze” kitabı üzerinden zihinlerimizdeki dırdırcı iç sesi tanımlıyor, onun hayatımız üzerindeki etkilerini inceliyor ve bu sesi dizginleyebilmek için uygulanabilecek stratejileri keşfediyoruz.'
layout: PostSimple
bibliography: references-data.bib
---

Hayatımızda bizi asla bırakmayan, ne yapmamız gerektiğini fısıldayan, bazen pişmanlıklarımızı bazen de gurur duyduklarımızı hatırlatan; bizimle tartışan ve her zaman galip gelen biri var: iç sesimiz. Bazen uyumamıza engel olur, bazen de hayatı çekilmez hale getirir. Ondan kaçmak zordur, ama imkânsız değildir.

### Kurtulma Yollarım

- Yazın. Aklınıza ne gelirse not alın. Özellikle uyumadan önce aklınıza fikirler doluşuyorsa onları yazıya dökün. Bu sayede beyniniz, o konunun tamamlandığını ve üzerinde düşünmesi gerekmediğini varsayacaktır.
- Yürüyün. Özellikle yeşil alanlarda yürüyüş yapın. Çoğu insan, basit bir etkinlik olan yürümenin ne kadar iyi hissettirebileceğini fark etmiyor.
- Herkesin başına gelebileceğini unutmayın. Bu dünyada yalnız ve özel değiliz. Benzer şeyler mutlaka başkalarının da başına gelmiştir. Kendinizi suçlamayın.
- Kendinize adınızla hitap edin. İç sesinizi susturmakta zorlanıyorsanız ona üçüncü şahıs olarak, adınızla seslenin. Bu mesafe, sesin etkisini azaltabilir.
- Zaman her şeyin ilacıdır. Bir süre sonra o konunun gözünüzde küçüleceğini ve önemsizleşeceğini unutmayın.

> Hiç susmayan iç konuşmalarımız sayesinde bilgiyi aklımızda tutabiliyor, kararlarımızı gözden geçirebiliyor, duygularımızı kontrol edebiliyor, alternatif gelecekleri hayalimizde canlandırabiliyor, geçmişi hatırlayabiliyor, hedeflerimize ulaşma konusunda nerede olduğumuzu takip edebiliyor ve kim olduğumuza dair algımızın temelini oluşturan kişisel anlatımızı sürekli olarak güncelleyebiliyoruz. Bütün hünerlerimizi -inşa ettiğimiz şeyleri, anlattığımız hikayeleri ve düşlediğimiz gelecekleri- zihnimizden asla tam olarak kaçamayışımıza borçluyuz.

### Kendi Kendinize Kullanabileceğiniz Araçlar

- Mesafeli iç konuşmayı kullanın. Sizi zorlayan bir deneyimle başa çıkmaya çalışıyorsanız kendinize hitap ederken adınızı ve ikinci tekil şahıs zamiri olan "sen"i kullanın.
- Bir arkadaşınıza öğüt verdiğinizi hayal edin. Arkadaşınıza vereceğiniz öğütleri düşünün ve bunları kendinize uyarlayın.
- Deneyiminizi normalleştirin. Dünyada bu sorunu yaşayan tek kişi olmadığınızı bilmek, dırdırcı iç sesi susturmanın oldukça etkili bir yoludur.
- Zihninizde zaman yolculuğuna çıkın. Şu andan bir ay, bir yıl hatta daha da uzun bir zaman sonra kendinizi nasıl hissedeceğinizi düşünün.
- Bakış açınızı değiştirin. Olayın meydana geldiği sahnenin tıpkı kamera uzaklaşıyormuş gibi küçülüp sonunda bir pul kadar kaldığını hayal edin.
- Kendinizi yazarak ifade edin. Bir anlatıcının bakış açısından deneyimize yaklaşmak, olayla aranıza mesafe koymanızı sağlar, ki bu da duygularınızı anlamlandırmanıza ve zaman içinde kendizi daha iyi hissetmenize yardımcı olur.
- Bir ritüeli yerine getirin. Bir ritüeli yerine getirmek, yani anlam yüklenmiş bir dizi hareketi yapmak, insana düzen ve kontrol hissi verir.

### Başkalarıyla İlişkilerinizi Kullanmanızı Sağlayan Araçlar

- İnsanların hem duygusal hem de bilişsel ihtiyaçlarına karşılık verin. Sadece duygudaşlık göstermek ve onaylamak değil, bakış açılarını genişletmen, umut vermek ve deneyimlerini normalleştirmek de gerekir.
- Görünmez destek sağlayın. Yardımcı olduğunuzu hissettirmeden yardım etmek işe yarayabilir.
- Sevecenlikle ama saygılı bir şekilde dokunun.

### Başkalarından Destek Alma Araçları

- Farklı alanlar için farklı kişilerden oluşan, başınız sıkıştığında güvenle içinizi açabileceğiniz kişilerin bulunduğu bir danışma kurulu belirleyin.
- Hayatınızdaki güvendiğiniz insanlardan size sarılmalarını ya da sadece elinizi tutup sıkmalarını isteyebilirsiniz.
- Sevdiğiniz birinin fotoğrafına bakın.
- İnsanların size göstermek istedikleri şeylerden oluşan akışları izlemek, kendi kendinizi baltalayan ve başkalarına imrenmenize neden olan düşünce sarmallarını tetikler.

### Çevreyi Kullanmanızı Sağlayan Araçlar

- Çevrenizi ne şekilde düzenlediğinizde zihninizi düzene soktuğunuzu bulun ve bunu uygulayın.
- Yeşil alanlarda daha çok zaman geçirin. Parkta veya ağaçlı bir yolda yürüyüşe çıkın.
- Her gördüğünüzde sizde huşu uyandıran şeylerin bulunduğu bir ortam da düşünebilirsiniz.
